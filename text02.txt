ภาควิชาวิศวกรรมไฟฟ้า มหาวิทยาลัยศิลปากร
     ภาควิชาวิศวกรรมไฟฟ้า คณะวิศวกรรมศาสตร์และเทคโนโลยีอุตสาหกรรม มหาวิทยาลัยศิลปากร ก่อตั้งตั้งแต่ ปีพุทธศักราช 2550 เริ่มต้นพันธกิจการผสมผสานศักยภาพด้านการเรียนการสอนที่ล้ำสมัย มีผู้เชี่ยวชาญงานวิจัยในศาสตร์วิศวกรรมไฟฟ้าที่หลากหลาย ทั้งวิศวกรรมอิเล็กทรอนิกส์ วิศวกรรมคอมพิวเตอร์ วิศวกรรมไฟฟ้า และวิศวกรรมโทรคมนาคม มุ่งทำนุบำรุงศิลปวัฒนธรรม และเสริมสร้างการบริการวิชาการแก่ชุมชนให้สู่ความเป็นอัจฉริยะ เรามีจุดมุ่งหมายชัดเจนในการสร้างบัณฑิตและงานวิจัยให้มีอัตลักษณ์ที่โดดเด่น ภายใต้ สโลแกน ว่า ภาควิชาวิศวกรรมไฟฟ้าแห่งการสร้างสรรค์ เพื่อมุ่งมั่นเป็นผู้นำในการผลิตกำลังคนที่มีสมรรถนะสูงสู่โลกเทคโนโลยีแห่งการสร้างสรรค์และนวัตกรรมอัจฉริยะ
มีทั้งหมด 3 หลักสูตร 
1. วิศวกรรมอิเล็กทรอนิกส์และระบบคอมพิวเตอร์
2. วิศวกรรมไฟฟ้าสื่อสาร
3. วิศวกรรมไฟฟ้าและคอมพิวเตอร์

     เราสร้างความร่วมมือทางวิชาการและมีนักศึกษาแลกเปลี่ยนทั้งภายในประเทศและต่างประเทศทั้งในระดับปริญญาตรีและปริญญาโท เรามีโครงการวิศวะไฟฟ้าเสริมปัญญา อบรมให้นักศึกษาตลอดทั้งปี เพื่อเตรียมความพร้อมสู่ตลาดแรงงาน ในหัวข้อที่หลากหลาย อาทิเช่น Computer Vision, Robotics, AI, Image processing, Internet of thing, Data Analysis Programing และ Intelligence electronics อีกทั้งยังเสริมความรู้ภาษาอังกฤษสำหรับทำงาน โดยจัดอบรม การเตรียมตัวสอบ TOEIC ให้กับนักศึกษาด้วย จากอดีตจนถึงปัจจุบัน เป็นระยะเวลา 15 ปี ภาควิชาวิศวกรรมไฟฟ้าแห่งการสร้างสรรค์ ได้ขับเคลื่อนสโลแกนผ่านหลักสูตรระดับปริญญาตรี หลักสูตรวิศวกรรมอิเล็กทรอนิกส์และระบบคอมพิเวตอร์ ที่มีแผนการเรียนสหกิจศึกษา เป็นแผนทางเลือกของหลักสูตร เพื่อสร้างโอกาสให้นักศึกษาหาประสบการณ์จากการทำงานจริงได้ และหลักสูตรปริญญาโท หลักสูตรวิศวกรรมไฟฟ้าและคอมพิวเตอร์
     ด้วยศักยภาพและฐานกำลังของบุคลากรจำนวน 21 คน รวมทั้งนักศึกษาของภาควิชา ฯ จำนวน 1000 คน ภาควิชาวิศวกรรมไฟฟ้าแห่งการสร้างสรรค์ คณะวิศวกรรมศาสตร์และเทคโนโลยีอุตสาหกรรรม มหาวิทยาลัยศิลปากร จึงพร้อมพัฒนาทรัพยากรมนุษย์และรับใช้สังคม เพื่อขับเคลื่อนบริบทต่างๆ ตามยุทธศาสตร์ ของ คณะวิศวกรรมและเทคโนโลยีอุตสาหกรรม ของมหาวิทยาลัยศิลปากร และประเทศ เพื่อผลิตทรัพยากรมนุษย์ให้มีการพัฒนาคุณภาพอย่าง มั่นคง มั่งคั่ง ยั่งยืน ภายใต้อัตลักษณ์คำว่า CREATIVE ENGINEERING